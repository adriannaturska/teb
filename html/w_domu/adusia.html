<link href="../../css_style/adusia.css" rel="stylesheet">
<link href="../../css_style/adusia.css" rel="stylesheet">
<!DOCTYPE html>
<html lang="en" dir="ltr">
  <head>
    <meta charset="utf-8">
    <title>
    </title>
    <link rel="stylesheet" href="../../css_style/adusia.css">
  </head>
  <body>
    <h1> <a href="http://choir.amu.edu.pl/">Chór Kameralny UAM </a></h1>
    <h2 id="#laski">A raczej jego dziewuszki</h2>
    <figure>
      <img src="../../img/P91019-150625.jpg" alt="girls" width="256">
        <figcaption><i>Dziewczyny z chóru kameralnego</i></figcaption>
    </figure>
    <figure>
      <img src="../../img/chor.jpg" alt="laski2" width="400">
    </figure>
    <br>
    Chór Kameralny Uniwersytetu im. Adama Mickiewicza w Poznaniu pod dyrekcją prof. Krzysztofa Szydzisza i dr Joanny Piech-Sławeckiej właśnie wyśpiewał sobie 25 lat. Zespół jednoczy wokół wokalnej pasji nie tylko studentów UAM – otwarty jest dla wszystkich, którzy cenią sztukę chóralną, chcą rozwijać swoje umiejętności i są wrażliwi na piękno.
<br><br>
    Siłą zespołu jest jego niezwykła różnorodność – chór wykonuje muzykę wszystkich epok; utwory a cappella oraz wokalno-instrumentalne. Śpiewa w kilkunastu językach, nieustannie jednak popularyzuje muzykę polską. Dwukrotnie zdobył Grand Prix na prestiżowym Ogólnopolskim Turnieju Chórów Legnica Cantat, jest też laureatem przeglądów, m.in. w Międzyzdrojach, Suwałkach, w Llangollen (Wielka Brytania), na Malcie, w Wiedniu, w Busan (Korea Południowa) i w Oslo. Swoje miejsce na międzynarodowej scenie chór wypracował dzięki systematycznie i metodycznie prowadzonemu szkoleniu z emisji głosu, które to zawdzięcza czujnemu przewodnictwu profesora Krzysztofa Szydzisza – chórmistrza, muzykologa, kierownika Zakładu Emisji Głosu Akademii Muzycznej w Bydgoszczy, logopedy, menedżera kultury, cenionego w środowisku muzycznym jurora polskich i zagranicznych konkursów chóralnych. Stworzony przez dyrygenta zespół cechuje niezwykle spójne brzmienie, zaś w pracy nad starannie dobieranym repertuarem dominują profesjonalizm oraz stała troska o wysoki poziom artystyczny koncertów i szacunek dla słuchaczy. Dr Joanna Piech-Sławecka, chórmistrz, oboistka, logopeda, trener emisji głosu, a przede wszystkim – aktywna chórzystka od ponad dekady współprowadzi próby i koncerty zespołu, jest Prezesem Stowarzyszenia Przyjaciół Chóru Kameralnego UAM, adiunktem na Wydziale Pedagogiczno-Artystycznym UAM w Kaliszu, gdzie prowadzi klasę dyrygowania.
<br><br>
    Chór Kameralny UAM wnosi istotny wkład w życie Uczelni, w środowisku i kulturze której żadna ważna uroczystość nie odbywa się bez chóralnej oprawy muzycznej. Kameraliści śpiewali m.in. na wydarzeniach dla św. Jana Pawła II, Julii Hartwig czy Ala Gore’a.
<br><br>
    Zespół co dwa lata organizuje dla UAM Międzynarodowy Festiwal „Universitas Cantat” dedykowany chórom i orkiestrom uczelnianym (prof. Krzysztof Szydzisz jest jego dyrektorem), w ramach którego od roku 1998 w wielkopolskich salach koncertowych wybrzmiało ponad sto chórów z całego świata, a współczesna polska literatura muzyczna wzbogaciła się o kilkanaście prawykonań wielkich dzieł wokalno-instrumentalnych, w tym Krzesimira Dębskiego, Pawła Łukaszewskiego, Romualda Twardowskiego, Miłosza Bembinowa, Jacka Sykulskiego, Marka Jasińskiego, Zbigniewa Kozuba. Zespół systematycznie występuje w ramach Koncertów Noworocznego i Majowego JM Rektora UAM, regularnie prezentując w Auli Uniwersyteckiej nowy repertuar (w ostatnich latach była to m.in. muzyka latynoamerykańska, żydowska, cygańska, tango argentyńskie czy piosenki do słów Juliana Tuwima). Chór regularnie włącza się w działalność poznańskiego środowiska studenckiego, co roku biorąc udział w Akademickich Gorzkich Żalach u Franciszkanów, a także śpiewając koncerty pod auspicjami festiwalu Poznańskie Kolędowanie. Siedmiokrotnie wydał w zabytkowych wnętrzach poznańskiego Collegium Maius Bal dla Przyjaciół Chóru Kameralnego UAM. Chętnie gości również w murach Collegium Chemicum Novum, tradycyjnie już urzeczywistniając w postaci Koncertu Wiosennego mariaż techniki chóralnej a cappella oraz jazzowej (wokalnej i instrumentalnej) improwizacji. Koncerty Chóru Kameralnego UAM coraz częściej przybierają postać muzyczno-słownych widowisk, do współtworzenia których prof. Krzysztof Szydzisz zaprasza znamienitych gości.
<br><br>
    Zespół ceni sobie bowiem współpracę z wybitnymi muzykami, aktorami, jak i z instytucjami. Do grona artystów, z którymi chór połączył swoje siły na scenie, a nierzadko także podczas sesji nagraniowych, należą m.in.: wybitni śpiewacy: Jarosław Bręk, Iwona Hossa, Artur Ruciński, Elżbieta Towarnicka, Małgorzata Walewska, Agata Zubel; wokaliści: Ewa Bem, Sebastian Karpiel-Bułecka, Stanisław Soyka, Magda Umer; aktorzy: Janusz Andrzejewski, Zbigniew Grochal, Andrzej Lajborek, Andrzej Poniedzielski, Jürgen Müller wraz z teatrem La Fura Dels Baus; instrumentaliści: Jan Adamczewski, Bogdan Hołownia, Jarosław Kostka, Waldemar Malicki, Mario Stefano Pietrodarchi; kompozytorzy: Martín Palmeri, Paco Peňa i wspomniani wcześniej polscy twórcy; orkiestry i zespoły: Filharmonia Poznańska, Filharmonia Toruńska, Orkiestra Kameralna Polskiego Radia Amadeus, Sinfonia Varsovia, The Hilliard Ensemble; dyrygenci: Łukasz Borowicz, Agnieszka Duczmal, Marek Pijarowski, Jerzy Salwarowski, Marcin Sompoliński, Stefan Stuligrosz, a ponadto wielu zagranicznych dyrygentów, przyjaciół zespołu, jak Susan Moninger (USA) czy Fernando Gil Estrada (Ekwador).
<br><br>
    Chór Kameralny UAM wiele podróżuje – koncertował w Czechach, Francji, Grecji, Bułgarii, Hiszpanii, Irlandii, na Litwie, na Malcie, w Niemczech, na Słowacji, w Szwecji, Watykanie, Wielkiej Brytanii i we Włoszech, ale również w Stanach Zjednoczonych, Meksyku, Argentynie, Peru, Boliwii, Ekwadorze, Kolumbii, Gruzji, Australii oraz Korei Południowej. Ze swych zagranicznych wojaży przywozi nowe przyjaźnie i… nową muzykę. Własną zaś również obdarowuje, na przykład w postaci płyt, których w dorobku zespołu jest kilka, m.in.: Tobie i sobie śpiewam (2003), Piosenka jest dobra na wszystko. Piosenki Starszych Panów (2005), Florilegium (2007), The Spirit of Tango. Misa a Buenos Aires (2014).
<br><br>
    Zmieniają się mody i pokolenia, rektorzy, prezesi, słuchacze, siedziby prób, rodzą się dzieci. Chór Kameralny UAM od 25 lat nieustannie śpiewa wszędzie tam, gdzie się pojawia i pojawia się tam, gdzie słyszy śpiew.
    <br><br><hr>
  </body>
</html>
